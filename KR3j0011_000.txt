# -*- mode: mandoku-view -*-
#+TITLE: 人物志
#+DATE: 2015-09-23 10:12:20
#+PROPERTY: JUAN 0

<md:KR3j0011_SBCK_004-2a>¶
<md:KR3j0011_SBCK_000-1a>¶
<pb:KR3j0011_WYG_000-1a>
欽定四庫全¶書　　　　　子部十<md:KR3j0011_SBCK_000-2a>¶　人物志目録¶　　　　　　雜家類一(雜學之屬/)
　　卷上
　　　九徴第一
　　　體别第二¶
　　　流業第三
　　　材理第四¶
　　卷中
<pb:KR3j0011_WYG_000-1b>
　　　材能第五
　　　利害第六¶
　　　接識第七
　　　英雄第八¶
　　　八觀第九<md:KR3j0011_SBCK_000-2b>¶　　卷下
　　　七繆第十
　　　效難第十一
<pb:KR3j0011_WYG_000-2a>
　　　釋争第十二¶
　　　　(臣/)等謹案人物志三卷魏劉卲撰卲字孔才
　　　　邯鄲人黄初中官散騎常侍正始中賜爵闗
　　　　内侯事迹具三國魏志别本或作劉劭或作
　　　　劉邵此書末有宋庠跋云據今官書魏志作
　　　　勉劭之劭從力他本或從邑者晉邑之名案
　　　　字書此二訓外别無他釋然俱不協孔才之
　　　　義説文則為卲音同上但召旁從卩耳訓高
<pb:KR3j0011_WYG_000-2b>
　　　　也李舟切韻訓美也高美又與孔才義符揚
　　　　子法言曰周公之才之卲是也所辨精核今
　　　　從之其註為劉昞所作昞字延明燉煌人舊
　　　　本名上結銜題凉儒林祭酒盖李暠時嘗授
　　　　是官然十六國春秋稱沮渠蒙遜平酒泉以
　　　　昞為秘書郎専管注記魏太武時又以昞為
　　　　樂平王從事中郎則昞歴事三主惟署凉官
　　　　者誤矣卲書凡十二篇首尾完具晁公武讀
<pb:KR3j0011_WYG_000-3a>
　　　　書志作十六篇疑傳冩之誤其書主于論辨
　　　　人才以外見之符驗内藏之器分别流品研
　　　　析疑似故隋志以下皆著録于名家然所言
　　　　究悉物情而精覈近理視尹文之説兼陳黄
　　　　老申韓公孫龍之説惟析堅白同異者迥乎
　　　　不同盖其學雖出於名家其理則弗乖于儒
　　　　者也昞註不涉訓詁惟疏通大意而文詞簡
　　　　古猶有魏晉之遺漢魏叢書所載僅每篇之
<pb:KR3j0011_WYG_000-3b>
　　　　首存其觧題十六字而盡刪注釋且卷首訛
　　　　題晉人殊為疏舛此本為萬厯甲申河間劉
　　　　用霖所刋盖用隆慶壬申鄭旻舊板而修之
　　　　猶古本云乾隆四十一年七月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
<pb:KR3j0011_WYG_000-4a>
原序
夫聖賢之所美莫美乎聰明(天以三光著其象/人以聰明昭其度)聰明之
所貴莫貴乎知人(聰於書計者六藝之一術/明於人物者官材之總司)知人誠智
則衆材得其序而庶績之業興矣是以聖人著爻象則
立君子小人之辭(君子者小人之師小人者君/子之資師資相成其來尚矣)叙詩志
則别風俗雅正之業(九土殊風五方異俗是以聖人立/其教不易其方制其政不改其俗)
制禮樂則考六藝祗庸之德(雖不易其方常以詩禮為/首雖不改其俗常以孝友)
(為/本)躬南面則援俊逸輔相之材皆所以逹衆善而成天
<pb:KR3j0011_WYG_000-4b>
功也(繼天成物其任至重故/求賢舉善常若不及)天功既成則並受名譽(忠/臣)
(竭力而効能明君得賢而髙/枕上下忠愛謗毁何從生哉)是以堯以克明俊德為稱
舜以登庸二八為功湯以㧞有莘之賢為名文以舉渭
濵之叟為貴由此論之聖人興德孰不勞聰明於求人
獲安逸於任使者哉(采士飯牛秦穆所以霸西戎/一相仲父齊桓所以成九合)是故
仲尼不試無所援升猶序門人以為四科泛論衆材以
辨三等(舉德行為四科之首叙生知為三等之上明/德行者道義之門質志氣者材智之根也)又
歎中庸以殊聖人之德(中庸之德其至矣乎人/鮮乆矣唯聖人能之也)尚德以
<pb:KR3j0011_WYG_000-5a>
勸庶幾之論(顔氏之子其殆庶幾乎三月不違仁乃窺/德行之門若非志士仁人希邁之性日月)
(至焉者豈/能終之)訓六蔽以戒偏材之失(仁者愛物蔽在無斷/信者露誠蔽在無隠)
(此偏材之/常失也)思狂獧以通拘抗之材(或進趨於道義或㓗/已而無為在上者兩)
(順其所能則/拘抗並用)疾悾悾而無信以明為似之難保(厚貎深/情聖人)
(難之聽其言而觀其所/為則似託不得逃矣)又曰察其所安觀其所由以知
居止之行(言必契始以要終行必覩初以/求卒則中外之精粗可見矣)人物之察也
如此其詳(不詳察則官材失其/序而庶政之業荒矣)是以敢依聖訓志序人
物庶以補綴遺忘惟博識君子裁覽其義焉魏劉卲序
